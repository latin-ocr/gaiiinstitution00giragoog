118 . COMMENTARIUS QUARTUS.

dominive versum esse, ad hanc actionem ‘transire dehet. Nam,
ut supra diximuS‚ eadem formula et de peculio et de in rem
verso agitur.

³5. Ex maleficiis filiorum familias servoi·umque,veluti si fur-
tum' fecerint aut injuriam commiserint, noxales actiones proditae
sunt, uti liceret patri dominove aut litis aestimationem sufferre
aut noxae dedere: erat enim iniquum nequitiam eorum ultra ipso-
rum corpora parentibus dominisve damnosam esse. ⁸28. Cons-
titutae sunt autem noxales actiones aut legibus antedicto Prae-
toris: legibuS, velut furti lege ΧΠ tabularum, damni injuriae
lege Aquilia3 edicto Praetoris, velut injuriarum et vi bonorum
raptorum. ’Β ⁸2. Omnes autem noxales actiones caput sequuntur:
nain si filius tuus servusve noxam commiserit, quamdiu in tua po-
testate est, tecum est actio ; si in alterius potestatem pervenerit,
cum illo incipit actio esse; si sui juris coeperit esse, directa ac-
tio cum ipso est, et noxae deditio extinguitur. Ex diverso quoque
ἱ directa actio noxalis esse incipit: nam si pater familias noxam
commiserit, et is se in adrogationem tibi dederit aut servus
tuus esse coeperit, quod quibusdam casibus acci-dere primo
commentario tradidimUS, incipit tecum noxalis actio csse, quae
ante directa fuit. -

¹28. Sed si filius patri aut servus domino noxam commiserit,
nulla actio nascitur: nulla enim omnino inter me et eum quiin
potestate mea est, obligato nasci potest3 ideoque et si in alienam
potestatem pervenerit, aut sui juris esse coeperit, neque cum
ipso neque cum eo cujus nunc in potestate est, agi potest. Unde
quaeritur, si alienus servus filiusve noxam commiserit mihi,
et is postea in mea esse coeperit potestate, utrum intercidat
actio an quiescat ε nostri praeceptores intercidere putant,
qnia in eum casum deducta sit, in quo consistere non po-
tuerit, ideoque, licet exierit de mea potestate, agere me
non posse3 diversae scholae auctoreS, quamdiu in mea potcs-
tate sit, quiescere actionem putant, quod ipse mecum agere
non possum,cum vero exierit de mea potestate, tunc eam resus-
citari. ἵε). Cum autem filius familias ex noxali causa mancipio
datur, diversae scholae auctores putant ter eum mancipio dari
debere, quia lege xu tabularum cautum sit ne aliter filius de
potestate patris exeat, quam si ter fuerit mancipatus3 Sabinus
et Cassius ceterique nostrae scholae auctores sufficere unam man-

cipationem crediderunt3 etenim tres lege xu tabularum ad vo-
luntarias mancipationes pertinere.

